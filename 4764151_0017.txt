3

 

bis mille et quingentis -ferme passibus occidentem versus a Nordendorpo
'distantibus collocatum fuisse haud ita longe a vero aberrabit qui cum Ras-
cer'o statuerit.

Cujus sententiam gravissimis documentis subnixam quoniam sunt qui etiam-
nunc impugnent, eo magis adducor, ut quaestionem saepe multumque a viris
doctis agitatam retractem, quod refert et ad id ,quod mihi proposui proban-
dum decernere, quo loco Drusomayus situs fuerit.

Hoc autem certum est, in extrema illorum clivorum parte amplissima
Romanorum opera exstructa fuisse. Namque licet arva ibi per multorum sae-
culorum decursum aratro quotannis exerceantur et concidantur, tamen non diu est
quum integra aedificiorum fundamenta, quae peritissimus quisque antiquitatis
Romanis tribuit, pavimenta tessellata, lapides Romanorum more caesos, alia id
genus terra obruta denudaverunt. Huc accedit, quod magnam vasorum Roma-
norum variaeque supellectilis vim et tantam numorum multitudinem invene-
runt, ut ex iis vel uni Bais-ero quingenti circiter enotuerint. Quid quod
ex laminis aheueis non signatis, in quas agricolae inter arandum in illis agris
saepe incidunt, conjicere possumus, a Romanis, qui sedem eo loco fixam habe-
bant, numos esse excusos negotiaque creberrime transacta.

Et loci natura ipsa Romanos non solum eo tempore, quo Vindelicos
subegerunt, sed etiam post, ubi fines contra impetus Germanorum perrupto
limite Danubiano perniciem minitantium tuendi erant, invitare debebat, ut
praesidia in illo tractu plurima collocarent et firmissima. Inde enim et facile
advolabat miles Romanus, si hostes Danubium transire pararent, utpote qui
amnis vix amplius quatuor millibus passuum abesset, et oculis percurrere
poterat convalles, quae a confluentibus Lici et Danubii in occidentem per
vicies mille passuum porrectae spatium clivorum se excipientium corona in
dextra· ripa fluminis circumdatae sunt. Id etiam peropportune cecidit, quod,
si quid periculi a barbaris immineret, ab hoc loco per speculas nullo nego-
tio iis, qui Augustae, in capite coloniae, stativa habebant, significare pote-
rant et auxilia exciere e castellis recta regione ad Pomonam et Guntiam
per limitem (Parrodunum ἓ) iu editis locis positis.

Quae quum ita sint, nemo erit qui dubitet, quin Romanorum ad obtinen-
dam et pacandam provinciam permultum interfuerit, ut opera illa a Germa-
norum incursionibus defenderent. At vero num quis potest demonstrare, bis
operibus nomen Drusomayo esse inditum?

cl. Ptolemaeus quidem, in cujus geographia una (libr. ΙΙ. c. 12. p. 124
ed. Nobbianae) hoc nomen legitur, aliam regionem spectasse videtur. Sunt

enim haec ejus verba:
1*

