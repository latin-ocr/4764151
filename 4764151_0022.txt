8

 

pedes opus promovissent, en ossa cum armis permixta, globulos variis colo-
ribus conspicuos, alia effoderunt. Quod simulac cl. Feiyele architectus -vidit
antiquitatem admiratus mercenarios praemiis, ut quas eruissent hujuscemodi
res sedulo colligerent sibique traderent instigavit.

Mox manifesta sunt vestigia sepulchrorum, ex quibus apparatus mortuo-
rum major in dies conquiritur. Hac ubertate commotus Fasque rem ad eoS,
qui praefecti sunt in regno nostro viis ferro sternendis, detulit, quo in loco
reclusos thesauros custodiri placeret interrogans pecuniamque* ‘ad operam
mercenariorum redimendam petens, si perficere juberetur quod tanto cum
successu inchoasset. Praefecti illi de iis, quae reperta erant, rerum publicarum
in provincia nostra curatores certiores fecerunt eorumque arbitrio permiserunt,
quid decernendum esset, id unum monentes, se non posse pecuniam publicam
ad conservanda antiquitatis monumenta erogare. Ita factum est, ut integra
res ad societatem nostram historicam deveniret, cujus sumtibus congesta jam
opera in Antiquarium Augustanum sunt translata et nova eruta, ut eodem

transferrentur.
Ad summam autem subinde 365 sepulchra ornamentis suis et muneribus

vacuefacere contigit, quae 20 ordinibus per 260 passuum spatium ita patebant,
ut inter ordines ipsos 3—- 4 pedum intervalla exstarent ¹).

Singula sepulchra, si virorum essent, senos pedes, raro senos pedes et
semissem, si mulierum, quinos et interdum etiam senos pedes lonqu, promiscue
fere binos et semissem aut ternos pedes alta eraut, ea tantum, in quibus duo
corpora inclusa erant, alterum alteri impositum, in altitudinem δὲ pedum defossa
invenerunt. In dextra parte, qua per temporis decursum aut limus succreverat
aut agricolarum laboribus terrae congeries accumulata erat, ossa ad altitu-
dinem 9-10 pedum latebant. Hae eorum sedes quum latae essent binos aut
ternos pedes, inter se binis aut terniS‚ plerumque quaternis aut quinis aut
senis pedibus, et sub finem septentriones versus denis amplius pedibus
distabant.

Nec difficile mortuorum loca vel e longinquo oculis discernebantur ab
eo solo, quod naturale erat. Etenim quum fossas recta linea per. operas
ducendas curavisset architectuS, terra, in qua composti illi quiescebant, nigri-
cans adspectu fulgebat, cujus rei causam fuisse existimo, quod corpora putre-
dine corrupta una cum cinere atque odoribus terram colorabant.

¹) cf. tabulae 11. huic scriptioni adJunetao eam partem, qua verba leguntur: Ganzes
Grabfeld bei Nordendorf.

